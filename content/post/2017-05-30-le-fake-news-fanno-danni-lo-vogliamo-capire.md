---
title: Le fake news fanno danni. Lo vogliamo capire?!
author: Valerio Galano
type: post
date: 2017-05-30T08:20:25+00:00
url: /news-e-approfondimenti/le-fake-news-fanno-danni-lo-vogliamo-capire/
layout:
  - sidebar
gallery_layout:
  - tiled
dsq_thread_id:
  - 5857407477
trx_addons_post_views_count:
  - 279
categories:
  - News e approfondimenti

---
Ne abbiamo già parlato qualche settimana fa nell'articolo [Notizie false, conseguenze vere][1], ma **la situazione continua a peggiorare**.

A nulla sembrano servire gli sforzi di Google, Facebook, dei siti anti bufala e dei vari debunker. Le fake news dilagano e sono sempre più **pericolose e dannose**.

Bugie divulgate in maniera **intenzionale** da personaggi il cui scopo è fomentare l'odio verso qualcuno.

Ne sono dimostrazione [il caso di Alfredo Mascheroni][2], la cui vita è stata devastata dalla falsa accusa pubblica (su Facebook) di essere un pedofilo [o del bar di Pioltello][3], i cui avventori sarebbero stati visti da un testimone, festeggiare per [l'attentato a Munchester][4]. Entrambe queste bufale hanno scatenato violente reazioni da parte di un folto gruppo di creduloni ed hanno portato i più stupidi tra essi a compiere atti vandalici e violenze psicologiche nei confronti degli incolpevoli protagonisti.

### Ma come è possibile?

Se vi state chiedendo come può una notizia completamente falsa e inventata avere un tale effetto, è presto detto: **fa leva sugli istinti più bassi delle persone**.

Come già spiegato in [Notizie false, conseguenze vere][1], le fake news si diffondono essenzialmente grazie all'impulsività delle persone. Far indignare qualcuno è il miglior modo per spingerlo a reagire in maniera sconsiderata.

Agire sui valori che le persone considerano importanti, accusando qualcuno di averli calpestati, è la strada più semplice di fomentare l'odio verso quella persona. Tale odio, sui social, si manifesta sotto forma di commenti indignati e condivisione furiose alimentando una spirale di odio crescente che alla fine sfocia nella reazione violenta di qualche idiota sedicente giustiziere.

In parole semplici l'idea è: "mi sta antipatico Tizio ma sono incapace di affrontarlo, quindi lo accuso di qualcosa di terribile, come essere un pedofilo o un terrorista, e aspetto che sia la rete a giudicarlo e punirlo al posto mio". **È un puro e semplice atto di diffamazione**. Aggravato dal fatto che viene compiuto su quelle che al momento sono le più grandi casse di risonanza esistente: i social network.

### Si può agire così impunemente?

Come riportato nell'articolo [Fake news, l'esperto: ecco quali rischi per chi pubblica e condivide bufale][5] pubblicato su Repubblica, **chi partecipa a questo processo virtuale con il proprio commento o la condivisione è da considerarsi, a tutti gli effetti, colpevole di diffamazione** e rischia pene reali (non virtuali...) come multe e reclusione.

### Cosa si può fare?

Ciò che sta avvenendo in questi giorni è la dimostrazione che l'accesso alle informazioni non è di per sé sufficiente a far sì che che persone capiscano e sappiano interpretare e gestire tali informazioni.

In pratica, non c'è algoritmo di verifica o di selezione di fonti alternative che tenga finché gli utenti non accenderanno il cervello quando utilizzano i social network ed il Web in generale.

Se volete provare a documentarvi sulla quantità di notizie inventate che sono in circolazione, vi consiglio di visitare quotidianamente (o iscrivervi alla pagina Facebook) questi siti di esperti debunker:

  * [Debunking.it - Antibufale e fact checking][6]
  * [BUTAC - Bufale un tanto al chilo][7]
  * [Bufale.net][8]
  * [Il blog di David Puente][9]
  * [Il Disinformatico][10]

&nbsp;

 [1]: https://daredevel.com/2017/05/notizie-false-conseguenze-vere/
 [2]: https://www.youtube.com/watch?v=hGi6D_WCa18
 [3]: https://www.youtube.com/watch?v=_-S31SnyFN0
 [4]: https://www.theguardian.com/uk-news/2017/may/22/manchester-arena-police-explosion-ariana-grande-concert-england
 [5]: http://www.repubblica.it/tecnologia/2017/04/20/news/fake_news_quali_rischi_per_chi_pubblica_e_condivide-163467152/
 [6]: https://www.debunking.it/
 [7]: http://www.butac.it/
 [8]: http://www.bufale.net/home/
 [9]: https://www.davidpuente.it/blog/
 [10]: http://attivissimo.blogspot.it/
