---
title: Perché Netflix ha abbandonato le stelle per i pollici
author: Valerio Galano
type: post
date: 2017-04-11T10:04:59+00:00
url: /news-e-approfondimenti/perche-netflix-abbandonato-le-stelle-pollici/
layout:
  - sidebar
gallery_layout:
  - tiled
dsq_thread_id:
  - 5715720042
trx_addons_post_views_count:
  - 51
categories:
  - News e approfondimenti

---
Il 05 Aprile la nota piattaforma di video streaming, Netflix, ha [sostituito il propio sistema di votazione dei contenuti][1].

D'ora in poi, infatti, non sarà più possibile esprimere il nostro voto sottoforma di stelle: da 1 a 5 a seconda del gradimento. Il sistema permetterà, invece, la scelta tra un **Mi piace** o un **Non mi piace** rappresentati, rispettivamente, da un **pollice in su** e un **pollice in giù**.

Per capire cosa spinge una grande piattaforma come Netflix a modificare in modo così radicale i propri meccanismi di interazione, occorre innanzitutto comprendere lo scopo per cui i voti vengono utilizzati.

Il sistema di valutazione serve a Netflix **esclusivamente** per alimentare il complesso algoritmo di suggerimento dei contenuti. Il punteggio che ci viene mostrato accanto ad un film o una serie, infatti, indica la possibile **compatibilità con i nostri gusti personali** e non è affatto un indice globale di gradimento di quel contenuto.

Proprio per questo motivo, dopo numerosi test, il colosso del video streaming ha valutato che, per i propri scopi, l'utilizzo delle stelline, utilizzato tipicamente per recensire la bontà di un servizio o prodotto, risulta fuorviante nei confronti degli utenti.

Il sistema **Mi piace / Non mi piace**, invece, sembra essere molto **più semplice** per i fruitori del servizio e **più adatto** allo scopo. Pare, infatti, che durante i test, questo sistema abbia portato ad un [incremento del 200% nel numero di votazioni][2] effettuate dagli utenti.

Ciò avviene perché, in generale, un sistema di valutazione a punteggi ci fa apparire il voto come una recensione il cui valore andrà ad influenzare una media che sarà poi d'aiuto per altri utenti e ciò ci spinge a riflettere qualche secondo in più prima di esprimerlo.

In un sistema Mi piace / Non mi piace, invece, risulta molto più evidente che quello che andremo a dare sarà un giudizio totalmente soggettivo e personale la cui utilità sarà "solamente" quella di avere suggerimenti più accurati ed inerenti ai nostri gusti.

 [1]: https://media.netflix.com/it/company-blog/goodbye-stars-hello-thumbs
 [2]: https://consequenceofsound.net/2017/03/netflix-to-replace-star-ratings-system-with-thumbs-ups-and-thumbs-downs/